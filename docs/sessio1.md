# Sessió 1: Introducció a HTML

## Objectius

- Comprendre què és HTML i per a què serveix.
- Conéixer les etiquetes bàsiques: `<!DOCTYPE>`, `<html>`, `<head>`, `<body>`, `<h1>`, `<p>`, `<img>`, `<a>`.
- Crear la primera pàgina personal amb contingut senzill.

## Eines recomanades per a la sessió

- CodePen: [https://codepen.io/](https://codepen.io/)

## Contingut

- HTML (HyperText Markup Language) és el llenguatge de marcatge utilitzat per a crear pàgines web.
- La sintaxi bàsica d'una pàgina HTML inclou les etiquetes següents:
  - `<!DOCTYPE html>`: Declara el tipus de document.
  - `<html>`: Inicia el document HTML.
  - `<head>`: Conté metadades sobre el document.
  - `<body>`: Conté el contingut visible de la pàgina.
  - `<h1>`: Encapçalament principal.
  - `<p>`: Paràgraf de text.
  - `<img>`: Imatge.
  - `<a>`: Enllaç a una altra pàgina o recurs.

## Activitat

- Crea un compte a CodePen.
- Crea un nou "Pen" (projecte) i escriu el següent codi HTML:

```html
<!DOCTYPE html>
<html lang="ca">
<head>
</head>
<body>
</body>
</html>
```

- Dins de la secció `<head>`, afegeix un títol a la teua pàgina amb l'etiqueta `<title>`.

```html
<title>La meua primera pàgina web</title>
```

- A la secció `<body>`, afegeix un encapçalament amb el teu nom i cognoms utilitzant l'etiqueta `<h1>`.

```html
<h1>Hola sóc Nom Congoms</h1>
```

- A sota de la capçalera anterior afig un paràgraf amb una breu descripció sobre tu mateix utilitzant l'etiqueta `<p>`.

```html
<p>Soc un alumne de 4t d'ESO que estudia Digitalització.</p>
```

- Afig un encapçalament de segon nivell amb l'etiqueta `<h2>` amb el títol "La meua afició preferida".

```html
<h2>La meua afició preferida</h2>
```

- Afig una imatge relacionada amb la teua afició utilitzant l'etiqueta `<img>`. Assegura't d'incloure l'atribut `src` amb l'URL de la imatge i l'atribut `alt` amb una descripció de la imatge.

```html
<img src="URL_DE_LA_IMATGE" alt="Descripció de la imatge">
```

- Afig una altra capçalera de segon nivell amb l'etiqueta `<h2>` amb el títol "Un enllaç sobre la meua afició".

```html
<h2>Un enllaç sobre la meua afició</h2>
```

- Afig un enllaç a una pàgina web relacionada amb la teua afició utilitzant l'etiqueta `<a>`. Assegura't d'incloure l'atribut `href` amb l'URL de la pàgina.

```html
<a href="URL_DE_L_ENLLAÇ">Visita aquesta pàgina sobre la meua afició</a>
```

- Guarda el teu treball i comparteix l'enllaç del teu "Pen" a l'activitat creada a Aules.

## Reptes adicionals

- Afig més contingut a la teua pàgina, com ara més imatges, enllaços o paràgrafs.
- Experimenta amb els encapçalaments i prova les diferents mides d'encapçalament (`<h1>`, `<h2>`, `<h3>`, etc.).
